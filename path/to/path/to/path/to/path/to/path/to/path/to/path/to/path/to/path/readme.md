# Przewodnik turystyczny po Warszawie

Stolica i największe miasto Polski. Położona w województwie mazowieckim, stanowi ważny ośrodek naukowy, kulturalny, polityczny oraz gospodarczy. Warszawa jest siedzibą wszystkich urzędów centralnych, parlamentu i prezydenta. Co ciekawe **jako jedyne miasto w Polsce posiada metro** oraz powstała krótko **przed rokiem 1300, czyli ponad 700 lat temu**.

**Powierzchnia**: 517,2 km²

**Liczba mieszkańców**: 1,8mln

![Obraz z rozszerzeniem PNG](https://go2warsaw.pl/wp-content/uploads/panorama-warszawy-z-widok-towers-fot-filip-kwiatkowski.jpg)

## Nazwa

**Nazwa miasta zaczęła pojawiać się w dokumentach w XIV wieku jako Warszewa, a od XV wieku również jako Warszowa. Najprawdopodobniej pochodzi od formy dzierżawczej imienia Warsz** (skróconej formy staropolskiego imienia Warcisław lub Wrocisław). Było ono używane m.in. przez przedstawicieli rodu Rawów (Rawiczów) herbu Rawa, którzy byli właścicielami terenów w rejonie współczesnego Solca. Prawdopodobnie **Warsz z rodu Rawów otrzymał w XIII wieku nadanie książęce, z którego powstała wieś nosząca jego imię.**

**Zmiana nazwy na Warszawa w XV wieku wynikała z mazowieckiej wymowy dialektycznej.** Do końca XV wieku samogłoska -a- przechodziła w -e- po spółgłoskach miękkich (-sz- była w tamtym okresie spółgłoską miękką). **W XV wieku formy z wtórnym -e- zaczęły być postrzegane jako gwarowe.** Dlatego też zastępowano -e- przez -a-. Taka zmiana nie była uzasadniona etymologicznie, stąd takie formy nazywa się hiperpoprawnymi (np. siadlisko, królawski). **Zmiana nazwy z Warszewa na Warszawa upowszechniła się w XVI wieku.**

Legendarna etymologia wywodzi nazwę miasta od imion Warsa i jego żony Sawy.

## Położenie

Warszawa leży w środkowym biegu Wisły, na Nizinie Środkowomazowieckiej, w odległości około 350 km od Karpat i Morza Bałtyckiego. Jest jedyną w Europie stolicą leżącą w bezpośrednim sąsiedztwie parku narodowego (Kampinoski Park Narodowy).

**Miasto leży po obu stronach Wisły i jest nieznacznie wydłużone wzdłuż jej brzegów** (rozciąga się na ok. 30 km w kierunku północ-południe i ok. 28 km w kierunku wschód-zachód). **W obrębie miasta znajduje się 28 km biegu rzeki.** Szerokość koryta Wisły waha się od 1000 m na południu do 600 m na północy, zwężając się w części środkowej w pobliżu mostu Śląsko-Dąbrowskiego do 350 m.

**Lewobrzeżna część Warszawy jest w większości położona na Równinie Warszawskiej** (najwyższy punkt geodezyjny na skrzyżowaniu ul. Norwida i Nakielskiej, rejon zajezdni autobusowej „Redutowa” – 115,7 m n.p.m.; porównywalne wysokości w rejonie Filtrów – 114,7 m n.p.m. przy ul. Krzyckiego).

Pozostała część miasta leży w Dolinie Środkowej Wisły oraz na Równinie Wołomińskiej (częściowo dzielnice wschodnie) i w Kotlinie Warszawskiej (częściowo dzielnice północne). **Na Bielanach, Białołęce, w Wawrze i Wesołej występują porośnięte lasem, wysokie na kilka-kilkanaście metrów wydmy śródlądowe, z najwyższym naturalnym punktem wysokościowym – 122,11 m n.p.m.** (w rejonie planowanej ul. Stanisława Wigury na osiedlu Groszówka w Wesołej).

Skrajne punkty Warszawy mają długość geograficzną 20°51′06″E i 21°16′16″E, a szerokość geograficzną 52°05′52″N i 52°22′05″N.

**Stolica stanowi główne miasto monocentrycznej aglomeracji warszawskiej. Liczba jej mieszkańców, zależnie od sposobu zdefiniowania jej granic, wynosi od 2,6 do 3,5 mln.** Jest to największe po aglomeracji śląskiej skupisko ludności w Polsce. **Na obszarze aglomeracji warszawskiej znajduje się około 20 miast.**

![](https://static.wikia.nocookie.net/wim/images/9/9f/Warszawa.png/revision/latest/scale-to-width-down/249?cb=20091223115522&path-prefix=pl)

---

### Zobacz:

[Ciekawe miejsca do zwiedzenia](./path/to/5.md)

[Najlepsze restauracje na kieszeń turysty](./path/to/2.md)

[Historia Warszawy](./path/to/3.md)

[Galeria zdjęć](./path/to/4.md)

## Linki, z którymi warto się zapoznać

- [Film z lotu ptaka](https://www.youtube.com/watch?v=AHOTIWYDHtw)

- [Stacja Warszawa - Lady Pank](https://www.youtube.com/watch?v=O4ZSGS5dALs)

- [Koncert „Wolne serca” Kwiat Jabłoni i goście / 78. rocznica Powstania Warszawskiego](https://www.youtube.com/watch?v=pXnM-Jn-eLY)

---

### [🔼](#przewodnik-turystyczny-po-warszawie)  **Powrót do początku**
